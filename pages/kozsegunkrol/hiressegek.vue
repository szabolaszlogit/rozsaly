<template>
<v-container>
        <v-row>
          <v-col>
  <v-card class="mx-auto my-12">
    <v-card-title>Maróthy János</v-card-title>
    <v-card-text>
<div  align="center" justify="center">
<v-img 
  contain
  max-width="300"
  src="/pages/latnivalok/marothij.jpg"
></v-img>
</div>
<p><a href="https://hu.wikipedia.org/wiki/Mar%C3%B3thy_J%C3%A1nos_(katona)" target="_blank">Maróthy János</a> a Wikipedián.</p>
<p>
    Maróthy János Rozsályban született 1819. február 5-én az egykor volt nevezetes várkastélyban. Apja Maróthy Pál földbirtokos, Szatmár Vármegye táblabírája, fiát a híres Sárospataki Jogiakadémiára adta. 1839-ben nemesi testőr lett Bécsben, letette az ügyvédi vizsgát, a forradalom kitörésének évében már megyei szolgabíró volt. A megyei közélet, de az országos politika egyik aktív tagjaként is tevékenykedett. Életének nagy fordulója az 1848/49-es szabadságharc, ahol a Szatmári Önkéntes Lovasszázad parancsnoka volt. A századdal a 10. Vilmos Huszárezredhez csatlakozott, és részt vett az erdélyi harcokban. Főszázadosként külön érdemjellel tüntették ki. Maróthy János a zsibói fegyverletétel előtt a Bánffy-Hunyadi ütközetben fogságba esett. Az akkori szabályok szerint közlegényként besorozták a császári seregbe, de hamarosan leszerelték. Leszerelése után 1861-től 6 éven át országgyűlési képviselő volt, derék tagja volt a törvényhozásnak. A Klapka-féle összesküvésben gyanúsított volt, az elfogás elől a porosz békekötés mentette meg. 1867-ben megnősült, felesége német származású színésznő Danczinger Friderika. Ősi birtokán gazdálkodott Rozsályban. A várat a dohánypajtát pusztító tűzvész után a birtokkal együtt eladták az Isaák családnak. 1872-ben Margit nevű lányuk született, aki édesanyjához hasonlóan színésznő lett a Nemzeti Színház örökös tagjaként. A család 1883-ban Pestre költözött. Maróthy Jánost kinevezték az 1848/49-es Szabadságharc katonái honvéd menházának parancsnokává címzetes ezredesi rangban. 1887. április 5-én halt meg Budapesten. A holttestet Rozsályba szállították és községünk református temetőjébe helyezték el, a 13 évvel később meghalt feleségével együtt. 2001-ben a méltó helyről tevékenységének és tetteinek megfelelően még méltóbb helyre, községünk Jubileumi Emlékparkjába kerültek a szabadságharcos országgyűlési képviselő és neje földi maradványai. A legenda szerint Maróthyt lovával eggyütt temették el, egykori lovasszázad parancsnokhoz méltóan. Az áttemetés során, mivel lómaradványokat nem találtak, ez a legenda megdőlt.
</p>   
    
    </v-card-text>
  </v-card>

<v-card class="mx-auto my-12">
    <v-card-title>Béres András</v-card-title>
    <v-card-text>
<div  align="center" justify="center">
<v-img 
  contain
  max-width="400"
  src="/pages/latnivalok/beresandras.jpg"
></v-img>
</div>
<p>
    Béres András (Rozsály, 1928. – Debrecen, 1993. november 14.) néprajzkutató, levéltáros, a Debreceni Népi Együttes alapítója, tánckutató, a Déri Múzeum igazgatója.Tanulmányait a debreceni Tudományegyetemen végezte. A Debreceni Népi Együttes alapítója (1950) és vezetője haláláig. 1950-től a debreceni Déri Múzeum muzeológusa, majd 1957-től igazgatója is. A Déri Múzeum Évkönyvének szerkesztője 1957–68 között. 1969-től a Hajdú-Bihar Megyei Levéltár munkatársa.

Főbb kutatási területei: népmese, néptánc, népművészet, pásztorélet. A helyi balladákat, népmeséket kötetbe gyűjtötte.
Könyve 1989-ben jelent meg Hajnalpelika Rozsályi népmesék címmel.

2004-ben ünnepi műsor keretében került sor emléktáblájának leleplezésére Rozsályban.
</p>
<p>
    Béres András életrajza a Debreceni Városi Könyvtár honlapján
    <a href="http://www.dbvk.hu/letoltes/beres_andras_eletrajz.pdf" target="_blank"> (pdf) :</a><br>

Mint a népmesék egyszeri parasztemberének három fia közül a legkisebb: elindult szerencsét próbálni. 
Kitartása, akaratereje, tudása révén elérte a célt, amit kitűzött maga elé. Ahhoz azonban, hogy folytassa a munkát, 
élvezze mindazt, amit elért, túl rövid időt kapott a Teremtőtől. 
<br>Munkája delelőjén, alkotó ereje teljében érte a halál. 1928. május 16-án született Szatmár megyében, Rozsályban. 
Szülei földműveléssel foglalkoztak. Összes „birtokuk” 14 kataszteri hold volt. Hárman voltak testvérek, kisebbik bátyja 
meghalt, nagyobbik testvére a második világháborúban eltűnt. Édesanyja, Pintye Róza 1965-ben, 
édesapja, Béres János 1967-ben hunyt el. Szülei paraszti logika szerint osztották el a juss-t a három fiú között:
 a két nagyobbiké a föld, a legkisebbé pedig a tanulás lehetősége jutott. 
 <br>Iskolai tanulmányait szülőfalujában, Rozsályban kezdte, majd Szatmárnémetiben folytatta. 
 Érettségit Debrecenben tett, majd beiratkozott a Debreceni Tudományegyetemre, 
 ahol magyar-latin szakon végzett 1950-ben. A harmadik szak a néprajz volt, ebből a tárgyból 1959-ben
  doktori szigorlatot tett. Képesítése: okleveles középiskolai tanár. 
  <br>1950. július 1-én kapott kinevezést a Debreceni Déri Múzeumhoz, mint néprajzos - múzeológus. 1957-ig önálló tudományos
   kutatóként dolgozott. Ebben az esztendőben kapott kinevezést az akkori Művelődésügyi Minisztériumtól a
    múzeum igazgatói posztjára. Ebben a minőségben 1969. május 31-ig vezette az intézményt, ekkor kérte
     áthelyezését a Levéltárba, ahol mint levéltáros dolgozott tudományos kutatóként. 
     <br>Itt jó hasznát vette a latin nyelv mellett román, francia, és német nyelvismeretének is.
      Közben 1983-ban megszerezte a néprajztudományok kandidátusa címet. 1987. október 5-én vonult 
      nyugállományba, de nem nyugdíjba, hiszen egészen 1993. november 14-én bekövetkezett haláláig dolgozott,
       írt, dolgozta fel korábbi kutatásait. 
       <br>Munkásságát több elismeréssel jutalmazták: Kiváló népművelő /1961/, Szocialista kultúráért /1970/, 
       Debrecen Város Tanács Művészeti Díja /1971/, a Népművelési Intézet Nívódíja /1974/, Munka Érdemrend Ezüst 
       fokozata /1977/, kétszer kapott Pro Urbe Debrecen, 1992-ben pedig Életfa-díjat. Publikációi, 
       néprajzi tanulmányai folyamatosan jelentek meg az Ethnographiában, a Déri Múzeum Évkönyvében, 
       és a Hajdú-Bihar megyei Levéltár Évkönyvében. Önálló kiadványként a Debreceni cifraszűr /1955/, 
       a Nádudvari fekete kerámia /1965/, a Rozsályi népmesék /1967/, az Arra van egy kőhíd rakva /1982/, 
       a Pásztorkonyha-pásztorételek /1984/, a Hajnalpelikarozsályi népmesék /1989/, a Betyárok nyomában 
       /1990/ jelentek meg.
       <br> Az, hogy mennyire ragaszkodott gyökereihez, talán legjobban a Rozsályi népmesék
        című kötete bizonyítja. Ezzel a kötettel is adózni akart szüleinek, falujának. Egyfajta köszönet volt 
        ez azért, mert lehetővé tették, hogy tanulhasson, és szülőhelyének, amelynek örökségét szellemi 
        ajándéknak tekintette. A meséskönyvet eredetileg gyermekeinek - Andrásnak (1954) és Zsuzsának (1957) – szánta, de időközben úgy ítélte meg: más gyermekeknek is lehetőséget kell adni, hogy megismerjék ezeket a meséket. Néprajzi kutatómunkája alapján születtek a megyéhez kötődő népi emlékeket bemutató kiadványok, amelyek témaköre elsősorban a Hortobágy, illetve a megye népi- kézműves mestersége volt. Néprajzi gyűjtései során természetes volt találkozása a néptánccal, így érthető, hogy 1948-ban maga is táncolni kezdett. 1950-ben alapító tagja volt a Debreceni Népi Együttesnek. Eredetileg Varga Gyulával közösen, majd 1960-tól önállóan vezette a csoportot. Bár heves vérmérséklete miatt vezetési stílusát sokan bírálták, koreográfusként több maradandó produkciót alkotott. Mondhatni, világhírű, Varga Gyulával közös műve, a Hortobágyi pásztortáncok, amelyet – az ország több csoportján túl - egy időben még az Állami Népi Együttes is műsorán tartott. Meg kell említeni a Mikepércsi csárdást, amely 1955-ben a Néptáncosok kiskönyvtára sorozatban táncleírásban is megjelent, a Szatmárököritói fergetegest, a Dorogi friss csárdást, a Sorozó verbunkot vagy éppen a Nagybáródi táncokat és a Kerezsi leánytáncot. Ez utóbbi két koreográfia a romániai Bihor megyében, Borod községben végzett gyűjtőmunkájának eredménye. Az itt készült felvételek /Venter Mihály és felesége tánca/, illetve az ott gyűjtött viseletek alapján készült a két remek színpadi kompozíció, illetve a kosztüm. A Debreceni Népi Együttes eredményeit, díjazásait még felsorolni is sok lenne, néhány kiragadott példa a Béres András által 1950-1990-ig vezetett csoport eredményeiből: 1955. Szocialista Kultúráért kitüntetés 1956. Az évad legjobb tánccsoportja (Magyar Táncművészek Szövetsége) 1963. 1970. 1972. 1976. Kiváló Együttes cím 1976. "Dánia" - Aranyrózsa díj 1977. 1978. 1983. 1994. Arany I. minősítés 1980. Örökös Kiváló Együttes. Munkája mellett évekig tagja volt az akkori Városi Tanácsnak. Kevesen tudják, hogy ebben a minőségében, az együttes genfi útjáról visszatérve egy ottani rendezvény nyomán tett javaslatot egy helyi karnevál megrendezésére. Ötlete máig él, ez a híres Debreceni Virágkarnevál. Sikereit felsorolva azt lehetne hinni, hogy élete kiegyensúlyozott, sikerekben gazdag volt. Emellett azonban említést kell tenni arról is, hogy a Déri Múzeum igazgatásáról nem önként mondott le, a Debreceni Népi Együttes sikere – az időnként változó generációktól függően változó volt, könyveire pedig nem mindig talált kiadót. „Az a Rozsály” című monográfiája halála után, kiadatlanul került vissza örököseihez, de már a gazdag foto-mellékletek nélkül. Az valahol végleg elkallódott. A kézirat pedig azóta egy fiók mélyén pihen. Életének utolsó éveiben egészségi állapota megromlott. Halála mégis váratlan volt. 1993. november 14-én rosszul lett, a kiérkező orvos már csak a szívinfarktus okozta halál beálltát tudta megállapítani. A Debreceni Köztemetőben díszsírhelyet kapott, a város saját halottjának tekintette. Temetésén Debrecen legismertebb prímása játszotta el kedvenc nótáját: „Megrakják a tüzet, mégis elaluszik…” Kopjafáján faragott felirat hirdeti: Itt nyugszik Dr. Béres András, élt 65 évet.
</p>

    </v-card-text>
  </v-card>

</v-col>
</v-row>
</v-container>
</template>

<script>
export default {

}
</script>

<style>

</style>